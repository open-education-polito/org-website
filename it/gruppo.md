---
layout: simple-page
title: Il Gruppo 
lang: it
ref: gruppo 
permalink: /it/gruppo
order: 2
---

Da più di 25 anni, presso il **Dipartimento di Automatica
e Informatica del Politecnico di Torino**, e in stretta collaborazione con la
scuola *“Amedeo Peyron” di Torino* (che ha la responsabilità della gestione
della *“Scuola in Ospedale” della Regione Piemonte*), opera a titolo gratuito un
gruppo di una decina di ricercatori e insegnanti chiamato **“Gruppo
Didattico”**.
Gli obiettivi principali di quel gruppo sono stati la **produzione di unità
didattiche speciali**, funzionali alle esigenze della *scuola ospedaliera
e domiciliare*, e lo sviluppo di **strumenti tecnologici** che consentano ai bimbi
e ragazzi ammalati di partecipare in *videoconferenza* alle attività delle loro
classi (obiettivo utile non soltanto ai fini didattici, ma anche dal punto di
vista psicologico).
Da alcuni anni il Gruppo Didattico ha preso consapevolezza del fatto che gli
strumenti tecnologici sviluppati e le unità didattiche costruite possano essere
**utili in tutte le scuole** e non soltanto nella scuola in ospedale, e più in
generale nell'attività di diffusione della cultura scientifica.

## Gli ambiti
Nel 2002 l'*UNESCO* ha coniato il termine “**OER**” (*Open Educational Resources*). Da
allora le iniziative legate all'**Open Education** si sono moltiplicate e le *OER*
sono ormai un fenomeno accettato e riconosciuto a livello didattico, anche se
alcuni paesi, tra cui il nostro, sono in ritardo nell'implementazione delle
iniziative *OER*.
Comunque, la **cultura open** sta entrando prepotentemente nel settore
dell'*educazione*, dalla scuola primaria all'università, dall'apprendimento
formale a quello informale. Dal 2012 il fenomeno *Open Education* ha conquistato
moltissimi paesi.
Tutti i progetti qui presentati rappresentano contributi importanti
alla **diffusione** della *open education* non soltanto nel nostro Paese.

## Collaborazioni 
### Progetti di ricerca
Se gli ambiti di ricerca e sviluppo illustrati in questo portale dovessero
essere d'interesse è possibile avviare delle collaborazioni con il gruppo.
Per saperne di più l'invito è quello di consultare la sezione
[contatti](contatti) e mettersi in contatto con qualche membro del gruppo. 

### Sviluppo di software didattico
Una delle finalità del gruppo è lo sviluppo di software a sfondo didattico.
Tutto il codice sorgente dei software sviluppati è disponibile su
[Github](https://github.com/open-education-polito).   
Su tale piattaforma è possibile utilizzare gli strumenti di interazione tipici
delle community del software libero (issue / pull request). 

### Rilascio di software didattico
Il gruppo offre supporto alla condivisione del codice sorgente di progetti
software seguendo la filosofia e gli approcci tipici del *Software Libero*. 

