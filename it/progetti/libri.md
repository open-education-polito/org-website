---
layout: page
title: Libri di testo
lang: it
ref: libri 
child_of_ref: progetti
permalink: /it/libri
order: 4
---

Nell'ottica di diffondere la conoscenza scientifica con un respiro più ampio
possibile, il gruppo ha prodotto negli ultimi anni diversi libri di testo. 
La natura completamente aperta di tali libri ne ha permesso la rapida
diffusione e la correzione di refusi o imprecisioni nel corso degli anni. 

## L'informatica raccontata ai grandi e ai piccini
Il primo libro, denominato *L'informatica raccontata ai grandi e ai piccini*, è
un testo destinato ai ragazzi di età compresa tra i 10 e i 14 anni circa.
Abbiamo pensato a loro perché vengono in contatto ogni giorno con gli strumenti
informatici e di cui spesso ne conoscono solo superficialmente il
funzionamento. Speriamo che possa risultare utile anche a quei docenti,
educatori, genitori che condividono con noi l’idea che oggi insegnare
l’informatica ai ragazzi sia non solo importante ma indispensabile al fine di
contribuire a creare in loro maggiore autonomia, sicurezza e capacità di
gestire il proprio futuro. Ci auguriamo che possa essere gradito soprattutto
ai ragazzi, spesso avviati dal sistema scolastico a una conoscenza troppo
“applicativa” dell’informatica. Il libro è stato creato anche per essere
fruito on line sulle piattaforme per la didattica oggi più diffuse.  L’edizione
attuale presenta una caratteristica innovativa rispetto alle edizioni
precedenti. Infatti, il testo è integrato da alcuni videogiochi didattici che
fanno diretto riferimento agli algoritmi descritti nei singoli capitoli del
testo. I riferimenti ai videogiochi didattici si possono trovare nella sezione
[videogiochi](videogiochi.md) di questo portale web.

<div style="text-align: center;">
<button class="btn btn-success btn-lg btn-icon">
<span class="rounded-icon">
<svg class="icon icon-success">
<use xlink:href="../../assets/bootstrap-italia/dist/svg/sprite.svg#it-download"></use>
</svg>
</span>
<span>Scarica il libro</span>
</button>
</div>

## Passo dopo passo impariamo a programmare con Python
Convinti che le  basi della programmazione informatica, opportunamente mediate,
possano e debbano, far parte del bagaglio culturale dei ragazzi, abbiamo ideato
una serie di schede raccolte in un libro che che, passo dopo passo,
consentiranno agli alunni di avviare
un percorso di conoscenza e di esperienza che li porterà, un po’ più avanti nel
tempo, ad acquisire le capacità necessarie a padroneggiare in maniera
consapevole il mezzo informatico. 

Nella strutturazione del percorso di
conoscenza, così come nell’organizzazione dei contenuti e nella scelta della
veste grafica, sono state adottate soluzioni utili a consentire un uso del
manuale quanto più autonomo da parte: 

- degli alunni, che potranno scaricare liberamente i materiali dalla rete 
- dei docenti che potranno liberamente disporne per le proprie lezioni.

Il manuale è stato creato anche per essere
fruito on line sulle piattaforme per la didattica oggi più diffuse.   

La scelta del linguaggio di programmazione Python non è casuale; esso risponde
infatti a
molti dei requisiti da noi ritenuti fondamentali. 

Tra questi: 
* libero  
* didatticamente adeguato  
* attuale  
* con possibilità di utilizzo e di approfondimento nel tempo 
* con una ampia diffusione nella pratica informatica

Siccome il libri ha suscitato un discreto interesse negli ultimi anni, il
gruppo ha realizzato una serie di strumenti utili per fruire i contenuti del
libro in modo più interattivo e personalizzato.
Il primo di tali strumenti è un ambiente di sviluppo web per Python che
permette di scrivere, eseguire e correggere gli eventuali errori, il tutto
utilizzando tranquillamente il proprio browser. 

<div style="text-align: center;">
<button class="btn btn-success btn-lg btn-icon">
<span class="rounded-icon">
<svg class="icon icon-success">
<use xlink:href="../../assets/bootstrap-italia/dist/svg/sprite.svg#it-download"></use>
</svg>
</span>
<span>Scarica il libro</span>
</button>
</div>

## La storia dell'informatica
Questo libro è destinato ai ragazzi di età compresa tra i 10 e i 14 anni circa.
Abbiamo realizzato questo libro lontani da ogni intento commerciale, con il
solo desiderio di contribuire a creare e diffondere conoscenza. Riteniamo,
infatti, che i ragazzi, oggi, abbiano una cognizione troppo superficiale ed
applicativa degli strumenti informatici.  L'informatica è una scienza e come
tale andrebbe insegnata.  Speriamo, inoltre, che il nostro lavoro possa
risultare utile anche a quei docenti, educatori, genitori che condividono con
noi l’idea che oggi insegnare l’informatica ai ragazzi sia non solo importante
ma indispensabile al fine di contribuire a creare in loro maggiore
consapevolezza, sicurezza e capacità di gestire in autonomia le proprie scelte.
La nostra storia segue una linea temporale ed i contenuti sono organizzati in
cinque libretti, che possono essere scaricati liberamente e gratuitamente dalla
rete anche singolarmente: 

1. la preistoria del calcolo;
2. tutto meccanico;
3. l'elettronica; 
4. tempi moderni;
5. oggi per domani.

La narrazione pone in primo piano i personaggi che hanno creato la storia
dell'informatica. Per ciascuno di
essi abbiamo cercato di descrivere, nel modo più semplice possibile, il loro
contributo scientifico, secondo lo schema: quando, chi, che cosa ha fatto, come
funziona.  Dove necessario, abbiamo inserito un simbolo che rimanda ad uno
specifico approfondimento, reperibile al fondo del libretto.  Abbiamo attinto
immagini e informazioni dalla rete, prestando estrema attenzione a rispettare
le norme indicate per il loro utilizzo. Nel caso qualcuno riscontrasse errori
od omissioni è pregato di contattare gli autori. Provvederemo immediatamente
alle necessarie correzioni.  

<div style="text-align: center;">
<button class="btn btn-success btn-lg btn-icon">
<span class="rounded-icon">
<svg class="icon icon-success">
<use xlink:href="../../assets/bootstrap-italia/dist/svg/sprite.svg#it-download"></use>
</svg>
</span>
<span>Scarica il libro</span>
</button>
</div>

